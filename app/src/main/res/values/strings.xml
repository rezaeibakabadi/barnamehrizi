<resources>
    <string name="app_name">برنامه ریزی تحصیلی</string>
    <string name="titel1">اولین مساله‌ای که همه ما هنگام روبرو شدن با بحران درس خواندن روبرو می‌شویم ، “انگیزه نداشتن” است. معمولا ما عادت کرده‌ایم که بگوییم “نمی‌توانم” درس بخوانم ، نمی‌توانم کارهای خود را به موقع انجام دهم ، نمی‌توانیم تکنیک‌های درس خواندن را به کار گیریم و منظم و اصولی باشیم. ولی سوالی که مطرح می‌شود این است که آیا واقعا نمی‌توانیم یا مایل نیستیم اقدام کنیم؟
بیایید با خودمان روراست باشیم، ما حاضر به تغییر شرایط ثابتمان نیستیم واگر نه می‌توانیم.
انگیزه شروع به درس خواندن یا در مجموع انجام هرکاری وابسته به چند فاکتور است:به طور طبیعی در مقابل انجام هر کار منطقی و درستی پاداشی به دست می‌آوریم. در مورد درس خواندن به طور کلی این پاداش‌ها ، شامل نمره خوب یا رتبه خوب است ، اما معمولا آنها را نمی‌بینیم. پس یک راه عملی برای افزایش انگیزه شروع ، برجسته کردن پاداش‌هاست. می‌توانید هر بار قبل از شروع مطالعه ، به دستاوردهای بلند مدت درس خواندنتان فکر کنید یا حتی آن‌ها بنویسید. یا اینکه انجام کارهای مورد علاقه‌تان یا یک خوراکی خوشمزه را پاداشی برای تمام کردن مطالعه یک بخش یا انجام یک تمرین در نظر بگیرید.
همان طور که یادگیری ، پاداش‌هایی دارد ، درس نخواندن هم عواقبی را در پی دارد و معمولا ما خیلی دیر متوجه آنها می‌شویم! در واقع یکی از دلایل سستی ما در اول کار این است که هنوز خطر انجام ندادن آن کار را درک نکرده‌ایم که موجب شروع‌مان شود. برای این حل مساله نیاز به سیستم دارید. سیستمی که خودتان تنظیم و طراحی‌اش کرده‌اید. عواقب گاهی عمومی و گاهی مختص هر شخص است. باید با خودتان رو راست باشید و به این عواقب فکر کنید. به محض آنکه به اندازه شب امتحان متوجه عواقب شدید ، انگیزه شما برای راه اندازی سیستمی برای پیشبرد یادگیری‌تان تقویت خواهد شد.
حواس پرتی و ایده‌های وسوسه کننده بخش جدا نشدنی از هر کاری است. معمولا به محض شروع به درس خواندن ، عوامل زیادی از وسوسه چک کردن شبکه‌های اجتماعی گرفته تا پیش آمدن برنامه ناگهانی دوستانه ، مانع ادامه درس خواندن می‌شود. پس اگر به طور جدی تصمیم به درس خواندن دارید ، باید مورد به مورد این حواس پرتی‌ها را حذف کنید. شک نداشته باشید هر حواس پرتی یک راه پیشگیری دارد. می‌توانید در محیطی آرام مثل کتابخانه درس بخوانید. ابزار الکترونیکی خود را دور از دسترس قرار دهید. یا اگر به اینترنت نیاز دارید ، از برنامه‌های محدودکننده دسترسی استفاده کنید.
اگر هنگام درس خواندن یامطالعه افکار مختلفی به ذهنتان می‌رسد، می‌توانید یک دفترچه همراه خود داشته باشید ، هر فکر جدیدی که به ذهنتان رسید را در آن یادداشت کنید و سریع به ادامه مطالعه برگردید. با این کار هم به درس خواندنتان می‌رسید و هم می‌توانید بعد از زمان تعیید شده سراغ افکارتان بروید.
نتیجه گیری:
در واقع در زمینه انگیزه شروع ، بیشتر از ناتوانی ، عدم تمایل مانع شماست. پس با در نظر گرفتن فاکتورهای بالا و پرسیدن این سوال از خود که: “آیا واقعا هر آنچه در توانم بود انجام داده‌ام و همچنان قادر به درس خواندن نیستم؟” وضعیت خود را تشخیص دهید. خواهید دید که به مرور انگیزه شروع در شما ایجاد می‌شود. آنگاه راهکارهای کلی گفته شده را شخصی سازی کنید و سیستم اختصاصی درس خواندن خود را بسازید.
</string>
    <string name="titel2">نکته نخست: حضرت رسول اکرم (ص) می فرماید: یک ساعت تفکر از شصت سال عبادت برتر است .
نکته دوم: کاردیل می گوید: آنچه را می توان بعد از بیست سال تجربه آموخت ، مطالعه صحیح در یک ساعت به ما می آموزد.
        نکته سوم: شکسپیر: کتاب بزرگ ترین اختراع بشر است .
        نکته چهارم: مونتسکیو: مطالعه کتاب یعنی تبدیل ساعات سلامت بار به ساعات لذتبخش .
        نکته پنجم: ریچارد استیل: مطالعه همان اثری را در وجود آدمی می گذارد که ورزش در بدن انسان ایجاد می کند .
        نکته ششم: بارباراکینگ می گوید: نباید مطالعه روزانه را ترک کنیم; زیرا بدین وسیله می توانیم از میان ازدحام شتاب آلود زندگی روزمره، لحظه ای آرامش به دست آوریم .
 نکته هفتم: دکتر مانفرد وسپل در کتاب «چگونه فرزندم را به مطالعه علاقه مند کنم؟» به نکته بسیار زیبایی در ارزش مطالعه اشاره می کند . یادگیری ، آموزش ، رشد و تکامل شخصیت حتی در جوامع مدرن ، با خواندن و نوشتن مرتبط است . در سده های اخیر که وسائل صوتی - تصویری پیشرفته و وسائل الکترونیکی مانند کامپیوتر و امکاناتی چون اینترنت و . . . یک حرکت دسته جمعی را برای قبضه نمودن جهان آغاز کردند ، برخی از متخصصان ، خبر از پایان دوره کتاب و کتابخوانی دادند . اما چه در مورد بزرگسالان و چه در مورد کودکان ، با وجود افزایش توجه به وسایل ارتباط جمعی مذکور ، میزان مطالعه عمومی کاهش نیافته است . این نکته بسیار قابل تاملی است .
نکته هشتم: همو می گوید: کتاب عمر دوباره است که می توان با مقداری پول تجربه تمام عمر بزرگ ترین عقلای عالم را تصرف کرد

</string>
    <string name="titel3">مهمترین ویژگی مکان مطالعه این است که مکان مطالعه را شرطی کنیم.یعنی مکان مطالعه یا میز مطالعه ی شما فقط باید برای درس خواندن باشد نه فکر کردن به مسائل غیر درسی ، با موبایل حرف زدن ، میوه خوردن و چرت زدن و…یکی از دلایل نداشتن تمرکز در مطالعه همین است که ما در مکان و میز مطالعه همه کار انجام می دهیم.
شاید در ابتدا اجرای این شرایط کمی سخت باشد ولی بعد از مدت کوتاهی ضمیر ناخودآگاه شما شرطی میشود و بطور ناخودآگاه وقتی پشت میزمطالعه مینشیند ، ضمیرناخودآگاه اجازه نمی دهد به چیز دیگری جز در س خواندن ، فکر کنید و این یعنی تمرکز در مطالعه.
با رعایت و پیاده سازی نکات زیر درمکان مطالعه ی خود میتوانید ، هم از درس خواندن لذت بیرید هم تمرکز و دقت شما در مطالعه بیشتر خواهد شد.
البته با توجه به اینکه نمیتوان یک نسخه ی واحد برای همه ی داوطلبان پیچید ونمیتوانیم کلا بگوییم مطالعه درمنزل بهتره یا کتابخونه ، رعایت اصول زیرمیتواند شما رادر تعیین وانتخاب سریع مکان مطالعه یاری کند.
1-سکوت نسبی نه مطلق: سعی نکنید که مکان مطالعه ی شما سکوت مطلق باشد.چرا که به این سکوت مطلق در درس خواندن عادت میکنید و مطمئنا این سکوت مطلق را درجلسه ی آزمون وحتی کنکور ممکنه نشه دید. و شما قطعا دراینصورت نخواهید توانست متمرکز شوید.سکوت نسبی و نرمال خوب است.
2-محدوده ی شخصی: سعی کنید درمکان شخصی خود مطالعه کنید ، مکانی که فقط برای درس خواندن شماست نه خوردن و خوابیدن و یا تماشای تلویزیون و…
3-هرچیزی که حواس شما را پرت میکند از محدوده ی فضای درس خواندن خود دور کنید خواه موبایل باشد یا یک قاب عکس کوچک روی دیوار.
</string>
    <string name="titel4">

خواندن بدون نوشتن خط کشیدن زیرنکات مهم حاشیه نویسی خلاصه نویسی کلید برداری خلاقیت و طرح شبکه ای مغز. 1- خواندن بدون نوشتن: روش نادرست مطالعه است . مطالعه فرآیندی فعال و پویا است وبرای میل به این هدف باید از تمام حواس خود برای درک صحیح مطالب استفاده کرد. باید با چشمان خود مطالب را خواند ، باید در زمان مورد نیاز مطالب را بلند بلند ادا کرد و نکات مهم را یادداشت کرد تا هم با مطالب مورد مطالعه درگیر شده و حضوری فعال و همه جانبه در یادگیری داشت و هم در هنگام مورد نیاز ، خصوصا" قبل از امتحان ، بتوان از روی نوشته ها مرور کرد و خیلی سریع مطالب مهم را " مجددا" به خاطر سپرد. 2- خط کشیدن زیر نکات مهم : این روش شاید نسبت به روش قبلی بهتر است ولی روش کاملی برای مطالعه نیست چرا که در این روش بعضی از افراد بجای آنکه تمرکز و توجه بروی یادگیری و درک مطالب داشته باشند ذهنشان معطوف به خط کشیدن زیر نکات مهم می گردد. حداقل روش صحیح خط کشیدن زیر نکات مهم به این صورت است که ابتدا مطالب را بخوانند و مفهوم را " کاملا " درک کنند و سپس زیر نکات مهم خط بکشند نه آنکه در کتاب بدنبال نکات مهم بگردند تا زیر آن را خط بکشند. 3- حاشیه نویسی: این روش نسبت بدو روش قبلی بهتر است ولی بازهم روشی کامل برای درک عمیق مطالب و خواندن کتب درسی نیست ولی می تواند برای یادگیری مطالبی که از اهمیتی چندان برخوردار نیستند مورد استفاده قرار گیرد. 4- خلاصه نویسی: در این روش شما مطالب را میخوانید و آنچه را که درک کرده اید بصورت خلاصه بروی دفتری یادداشت می کنید که این روش برای مطالعه مناسب است و از روشهای قبلی بهتر می باشد چرا که در این روش ابتدا مطالب را درک کرده سپس آنها را یادداشت می کنید اما بازهم بهترین روش برای خواندن نیست . 5- کلید برداری: کلید برداری روشی بسیار مناسب برای خواندن و نوشتن نکات مهم است . در این روش شما بعد از درک مطالب ، بصورت کلیدی نکات مهم را یادداشت می کنید و در واقع کلمه کلیدی کوتاهترین ، راحتترین ، بهترین وپرمعنی ترین کلمه ای است که با دیدن آن، مفهوم جمله تداعی شده و به خاطر آورده می شود . 6- خلاقیت و طرح شبکه ای مغز: این روش بهترین شیوه برای یادگیری خصوصا" فراگیری مطالب درسی است .در این روش شما مطالب را میخوانید بعد از درک حقیقی آنها نکات مهم را به زبان خودتان و بصورت کلیدی یادداشت می کنید و سپس کلمات کلیدی را بروی طرح شبکه ای مغز می نویسد ( در واقع نوشته های خود را به بهترین شکل ممکن سازماندهی می کنید و نکات اصلی و فرعی را مشخص می کنید)تا در دفعات بعد به جای دوباره خوانی کتاب ، فقط به طرح شبکه ای مراجعه کرده وبا دیدن کلمات کلیدی نوشته شده بروی طرح شبکه ای مغز ، آنها را خیلی سریع مرور کنید . این روش درصد موفقیت تحصیلی شما را تا حدود بسیار زیادی افزایش میدهد و درس خواندن را بسیار آسان می کند. و بازده مطالعه را افزایش میدهد.
</string>
    <string name="titel5">

1- زمان مطالعه را کاهش میدهد.
2- میزان یادگیری را افزایش میدهد .
3-مدت نگهداری مطالب در حافظه را طولانی تر می کند.
4- بخاطر سپاری اطلاعات را آسانتر می سازد.
برای داشتن مطالعه ای فعال وپویانوشتن نکات مهم درحین خواندن ضروری است تابرای مرورمطالب،دوباره کتاب رانخوانده ودر زمانی کوتاه ازروی یادداشتهای خودمطالب رامرور کرد . یادداشت برداری ، بخشی مهم و حساس از مطالعه است که باید به آن توجهی خاص داشت . چون موفقیت شما را تا حدودی زیاد تضمین خواهد کرد و مدت زمان لازم برای یادگیری را کاهش خواهد داد. خواندن بدون یادداشت برداری یک علت مهم فراموشی است.
</string>
    <string name="titel6">
این روش یکی از مهمترین و معروفترین روشهای بهسازی حافظه است. نام این روش همانند نام انگلیسی آن (PQ4R) متشکل از حروف اول شش مرحله آن است.
1-مراحل پیش خوانی:
 در این مرحله کتاب یا مطلب بصورت یک مطالعه اجمالی و مقدماتی مطالعه شود. از جمله موارد این مرحله خواندن عنوان فصلها ، خواندن سطحی فصل ، توجه به تصاویر ، بخشهای اصلی و فرعی و خلاصه فصلها می‌باشد. هدف در این مرحله یافتن یک دید کلی نسبت به کتاب و ارتباط دادن بخشهای مختلف کتاب با یکدیگر می‌باشد.
2-مرحله سؤال کردن:
پس از مطالعه اجمالی موضوعات و نکات اصلی ، به طرح سؤال در مورد آنها بپردازید. این کار باعث افزایش دقت و تمرکز فکر و سرعت و سهولت یادگیری می‌گردد.

3-مرحله خواندن:
در این مرحله به خواندن دقیق و کامل مطالب کتاب پرداخته ، که هدف فهمیدن کلیات و جزئیات مطالب و نیز پاسخگوی به سؤالات مرحله قبل می‌باشد. در مرحله خواندن برای فهم بهتر مطالب می‌توان از کارهایی مثل یادداشت برداری ، علامت گذاری و خلاصه نویسی بهره جست.


4-مرحله تفکر:
در این مرحله هنگام خواندن ، ساختن سؤالها ، و ایجاد ارتباط بین دانسته‌های خود ، درباره مطلب فکر کنید. در این مورد نیز مهمترین اصل همان بسط معنایی است. بسط معنایی ممکن است در مراحل پنجم و ششم نیز یعنی در مراحل از حفظ گفتنی و مرور کردن نقشی داشته باشد.
5-مرحله از حفظ گفتن:
 در این مرحله باید بدون مراجعه به کتاب و از حفظ به یادآوری مطالب خوانده شده پرداخته شود و بار دیگر به سؤالاتی که خود فرد طرح کرده بود پاسخ دهد. در اینجا باید مطالب آموخته شده را در قالب کلمات برای خود کرده ، در غیر اینصورت لازم است که مجددا به خواندن مطالبی که آموخته نشده پرداخته شود. مرحله از حفظ گفتنی در پایان هر بخش انجام می‌گیرد و وقتی بخشهای یک فصل به اتمام رسید به مرحله بعد ، یعنی مرور کردن یا آزمون وارد می‌شویم.
6-مرحله مرور کردن:
این مرحله ، که مرحله آزمون نیز می‌باشد، در پایان هر فصل انجام می‌گیرد. در اینجا به مرور موضوعات اصلی و نکات مهم و نیز ارتباط مفاهیم مختلف به یکدیگر پرداخته و در صورت برخورد با موضوعات مورد اشکال به متن اصلی یا مرجع مراجعه شود. یکی از راههای کمک به این مرحله پاسخگوئی به سئوالات و تمرینات پایان فصل است: اجرای این مرحله می‌تواند مقداری از اضطراب امتحان را کاهش دهد.
</string>

    <string name="titel7">
 دكتر فيل ريس پيشنهاد می‏كند، اگر قصد داريد سرعت مطالعه را افزايش دهيد ،
 1-حتماً ابتدا به فهرست مندرجات كتاب نظرى دقيق بيندازيد تا كليت كتاب را به دست آوريد.
2. تند خوانى هميشه مناسب نيست. در مطالبى كه به تعمق و تأمل نياز دارد اصلاً نبايد به كار گرفته شود. 
3. مغز ما هميشه تندتر از بيان ما كلمات را دريافت مى‏كند. براى افزايش سرعت سعى كنيد عادت بلند خوانى كتاب راترك كنيد. 
4. تمرين كنيد، به جاى درك لغت به لغت يك جمله، به درك گروهى لغات عادت كنيد. 
5. به نظر نويسنده كتاب «تسريع در خواندن و درك» يكى از عوامل كندخوانى برگشت است؛ يعنى آن كه فرد مرتب نگاه خود را به خطوط پيشين بر گرداند. اين كار تمركز فرد را از ميان مى‏برد و وقت زيادى را تلف مى‏كند. هنگام مطالعه چشم بايد به طور مستقيم و به موازات صفحه حركت كند و از پريدن به سطور بالا و پايين دورى جويد. 
6. كسانى كه با انگشت خط مورد مطالعه را دنبال مى‏كنند، بايد اين عادت را ترك گويند؛ زيرا در تند خوانى فقط چشم كار مى‏كند نه دست و نه زبان. 
7. نويسنده كتاب «مطالعه روشمند» بر اين باور است كه حتى تكان دادن سر هنگام مطالعه از سرعت مطالعه مى‏كاهد. پس بهتر است اين گونه بگوييم: در تند خوانى فقط چشم كار مى‏كند نه دست، نه زبان و نه سر. براى ديدن همه صفحه كتاب اصلاً به حركت سر نيازى نيست. صفحه، خود در دامنه بينايى قرار دارد. 
8. ايشان از مشكل ديگرى به نام «خالى خوانى» نام مى‏برد كه عبارتست از سرگردانى چشم در حاشيه سفيد كتاب يا لابه‏لاى خطوط و يا هر قسمت غير مفيد صفحه. اين حالت را ديدن غير مفيد نيز مى‏گويند و موجب كاهش سرعت مطالعه مى‏شود. 
9. حتى نوع ورق زدن نيز به صرفه‏جويى در وقت كمك مى‏كند. ورق زدن درست آن است كه با دست چپ واز گوشه بالايى صفحه صورت گيرد و چند لحظه قبل از پايان صفحه براى تورق آماده باشد. كسانى كه با دست راست و از گوشه پايينى صفحه ورق مى‏زنند، از سرعت و تمركز خود مى‏كاهند
</string>
    <string name="titel8">
راه رفتن قبل از هر آزمونی
ثابت شده است که ورزش می تواند حافظه و قدرت مغز شما را افزایش دهد. تحقیق انجام شده توسط دکتر چاک هیلمن از دانشگاه ایلینوی شواهدی ارائه می دهد که حدود 20 دقیقه پیاده روی  قبل از امتحان می تواند عملکرد را بهبود بخشد، این روش خیلی موثر هست حتماامتحانش کنید.
        
بجای درس خوندن ساده با صدای بلند درس بخونید
یاد بگیرید به جای اینکه با صدای آروم و یا در دل خود درس بخونید با صدای بلند راه بروید و درس بخونید ، اولش یکم سخته ولی خیلی خوبه. شاید همه فکرکنند شما دیوانه شدید:) ولی زمانی که این کار رو انجام میدید از نتیجه خیلی خوبش شگفت انگیز میشید.
        
آموزش آنچه را که آموخته اید
بهترین روش برای تست اینکه آیا شما واقعا چیزی را درک می کنید این است که سعی کنید آن را به شخص دیگری آموزش دهید. اگر شما نمیتوانید کسی را به گوش دادن برسانید، پس بدونید که اون مطلب رو هنوز خوب یاد نگرفتید پس باید بیشتر تمرین کنید و این رو بدونید آموزش مطلبی که یادگرفتید باعث تکرار مکررات شده و خیلی بهتر در ذهن شما نقش میبنده.

4.  رسم نمودار

نمودارهای نقشه برداری به شما کمک می کند تا اطلاعاتی را که می توانید توصیف کنید، تجسم کنید. این در ذهن شما یک حافظه تصویری ایجاد می کند که می تواند در یک امتحان فراخوانده شود. حتی ممکن است از شما خواسته شود تا دیاگرام هایی مانند قلب انسانی را در امتحان خود بکشید یا برچسب گذاری کنید، بنابراین تمرین کنید!

5. از برنامه ها برای مسدود کردن سایت های منحرف استفاده کنید

یکی از بدترین ضربه هارو در حساس ترین دوره ی زندگیتون تلفن های همراه که دارای برنامه های نرم افزاری زیادی هستند دیگه خودتون میدونید از کدوم برنامه ها و سایت ها حرف میزنم(: از شرش خلاص بشید برای یه مدتی کوتاه تا اینکه به اهدافتون برسید.

6.  مستند در مورد موضوع درسیتون تماشا کنید

مستند ها یک روش سرگرم کننده برای جمع کردن یک داستان کامل در یک زمان کوتاه هستند. این به شما کمک می کند تا جزئیات کلیدی را از یک داستان به یاد بسپارید و حتی ممکن است اعتبار اضافی را برای اشاره به این که ابتکار شما را گرفته اید و یک فیلم در مورد موضوع تماشا کنید!

7. ایجاد فلش کارت ها برای نکات

درس هایی مثل: زبان، عربی، ادبیات، فرمول های ریاضی و غیره… دارای کلمات و نکاتی مهم هستند که میتونید برای اونها فلش کارت درست کنید یا اگر زمانش رو ندارید تهیه کنید. این کار ثاب شده که برای تقویت حافظه و یادگیری بسیار موثرهست ، این یکی از کارهای مهمه که باید انجام بدید. اجبارییه!!!!

8. گوش دادن به نوع صحیح موسیقی

شاید براتون عجیب باشه!!! فکر میکنید گوش دادن موسیقی حواستون رو از درس خوندن پرت میکنه؟ منظور من از موسیقی گوش دادن یه موسیقی خاص هست ونه موسیقی شاد و هیجانی!! اینکه چه موسیقی میتونه به تقویت حافظه شما کمک کنه بر اساس شخصیت شما تصمیم گیری میشه که راجع به این در مقاله ی بعدی در سایت تدبیر راه نو با شما صحبت میکن.

9. فضای مطالعه ی خود را قابل تحمل کنید

ببینید این کار خیلی ساده هست، احتیاجی نیست که کلی هزینه کنید و فضای مطالعه خودتون رو مجهز کنید. صرفا یک صندلی که شما با اون راحت باشید و ایجاد یک فضای آروم کافیه اما مهمه!

10. تمرین، تمرین، تمرین …
پاسخگویی نمونه به سوالات امتحان گذشته می تواند به تمرین مغز شما برای بازیابی اطلاعات کمک کند. ایجاد شرایط واقع بینانه، امتحان مانند و درک خود را با استفاده از ابزار جدید آزمون ما.
11. خواب مناسب شب قبل امتحان
اطمینان حاصل کنید که شبهای امتحاناتتان به خوبی استراحت کنید . هنگامی که شما بخوابید، مغز شما اطلاعاتی را که در هنگام مطالعه آموخته اید، جذب می کند، بنابراین یک خواب شبانه به شما کمک خواهد کرد که این فرمول های ریاضی مزاحم را که برای امتحان شما نیاز دارید را به خاطر بسپارید!
        
12. از عطرها یا آدامس استفاده کنید تا از حافظه خود استفاده کنید

این ممکن است به نظر کمی تصادفی باشد اما اسپری کردن یک عارضه ناآشنا در حالی که شما در حال مطالعه است یکی از روش های مطالعه است که می تواند حافظه خود را تکرار زمانی که شما اسپری آن را دوباره قبل از امتحان. جویدن نوع عجیب و غریب آدامس به همان شیوه عمل می کند.

13. مطالعه به صورت گروهی

مطالعه در یک گروه می تواند به شما در جمع آوری بینش های جدید برای بهبود تجربه یادگیری کمک کند. قطعا در یادگیری بهتر به شما کمک خواهدکرد.

نتیجه گیری:
خب این نکات رو بهتون گفتم تا بتونید همیشه در تمام مراحا تحصیلیتون استفاده کنید و موفق باشید، یه نکته خیلی مهمی دیگه ای که خیلی روی موفقیت شما میتونه تاثیر بزاره داشتن یک مشاور خوب تحصیلی هست تا بتونه به اهداف شما سمت و سوق بده و به موفقیت نزدیکتون کنه.
</string>
    <string name="titel9">
        اصول برنامه ریزی درسی کارآمد چیست؟؟؟
1-فردی باشد:
با توجه به اصل تفاوت‌‏های فردی، هر فرد با فرد دیگر متفاوت است. هیچ کسی شما را بهتر از خودتان نمی‌‏شناسد. بنابراین برنامه ریزی درسی یک کار شخصی و منحصر بفرد است. مشاورین و افراد با تجربه فقط اصول و طرح کلی برنامه را می دهند و شما بایستی بر اساس شرایط، سبک و سرعت مطالعه خود، برنامه را شخصی سازی کنید. با توجه به شناختی که از خود، نقاط ضعف و قوت خود، بضاعت علمی، عادت‌‏های یادگیری و استعداد خود دارید، برنامه ریزی کنید بطوری که بتوانید به آن عمل کنید. اجرای برنامه، هنری است که لازمه آن برنامه ریزی واقعی و عملی است.

2-اهداف خود را مشخص کنید:
برای برنامه ریزی در کلیه امور باید اهداف دقیق و روشنی داشت. بهترین تیرانداز با بهترین سلاح نمی‌‏تواند هدفی را نشانه‌‏گیری کند که وجود ندارد. اولین قدم تعیین هدف است. این مسئله در برنامه ریزی درسی اهمیت بیشتری دارد.

 3-اهداف بلند مدت یا کلی:
این اهداف، مسیر کلی برنامه ریزی را تعیین می‌‏کنند. مثلا هدف بلند مدت می‌‏تواند قبولی در رشته مهندسی برق دانشگاه تهران و یا کسب معدل ۱۹ در پایان سال تحصیلی باشد.

4-اهداف کوتاه مدت:
اهداف جزئی‌‏تر و عملی‌‏تراست و در یک بازه زمانی محدود مانند یک هفته قرار می‌‏گیرد. مثلا مطالعه درس فیزیک در این هفته.

5-واحد زمانی:
هر برنامه‌‏ای با توجه به هدفی که برای آن پیش بینی شده است نیازمند تعریف واحد زمانی است. هر برنامه را باید داخل ظرف زمانی قرار دهیم. این ظرف گاهی روزانه، گاهی هفتگی، گاهی ماهانه و گاهی سالانه است.

6-تعیین روش برنامه:
روش برنامه‌‏ریزی می‌‏تواند زمان محور یا تکلیف محور باشد. در زمان محور، ابتدا ساعات روزانه خود را تنظیم نموده سپس هر درس و برنامه را داخل آن می‌‏گنجانید. در تکلیف محور، ابتدا دروسی را که باید بخوانید را مبنا قرار داده و سپس زمان مناسب را برای هر درس پیش بینی می‌‏کنید.

7-انعطاف پذیری و شناوری برنامه:
بهتر است که برنامه را بطور کامل پر نکنید و زمان‌‏هایی خالی برای جبران در نظر بگیرید. گاهی اوقات ممکن است حوداث پیش بینی نشده باعث شوند که شما از برنامه عقب بمانید. مثل مهمان ناخوانده، کسالت و بیماری. می توانید از این زمان‌‏های خالی استفاده کنید و از مسیرتان در رسیدن به هدف منحرف نشوید. همچنین در برنامه خود زمان کافی برای خواب و استراحت در نظربگیرید. حتی در شلوغ ترین و فشرده‌‏ ترین روزهای کاری خود نیز استراحت و خواب کافی داشته باشید.

 8-اولویت بندی:
در برنامه خود دروس را بر حسب درجه اهمیت اولویت بندی کنید. پس از اینکه یک لیست از تمام دروس پیش رویتان تهیه کردید، درس‌‏ها را به نسبت اهمیتی که دارند از عدد ۱ تا ۵ (مثلا ۵ موضوع را برای مطالعه در نظر گرفته‌‏اید) رتبه بندی کنید. مثلا اگر برای درس فیزیک به زمان بیشتری احتیاج دارید عدد ۱ و اگر برای درس تاریخ کمترین زمان را نیاز دارید عدد ۵ را بدهید. همچنین می‌‏توان دروس را برحسب تعداد واحد و یا ضرایب آنها اولویت بندی نمود.

9-تعیین زمان مناسب برای هر فعالیت درسی:
در هر دو شکل برنامه ریزی (زمان محور یا تکلیف محور) باید بدانید برای انجام اموری که فهرست کرده ‌‏اید بطور متوسط چقدر وقت در روز نیاز دارید. زمان‌‏هایی را هم برای مرور دروس در نظر بگیرید.
10-یک جدول تهیه کنید

یک جدول با خانه‌‏های اختصاصی برای هر درس با زمان‌‏های مشخص تهیه کنید. بهتر است برای هر خانه از جدول بین ۳۰ ، ۴۵ یا ۹۰ دقیقه زمان در نظر بگیرید. خانه‌‏هایی با زمان‌‏های کوتاهتر معمولا از خانه‌‏هایی با زمان‌‏های طولانی مناسبتر هستند زیرا به این ترتیب برای درس خواندن بیشتر ترغیب می‌‏شوید و دچار خستگی روانی نمی‌‏شوید.

11-ارزیابی مستمر و بازخورد گرفتن:
برنامه شما باید این امکان را داشته باشد تا پیشرفت و پسرفت کارهای شما را نشان دهد. بعد از اینکه مدتی از اجرای برنامه گذشت، باید با ارزیابی فعالیت‌‏های خودتان، ببینید که چقدر به هدف نزدیک شده‌‏اید. همچنین در طی مسیر بدانید که کدام بخش را به درستی انجام داده‌‏اید و در انجام کدام بخش‌‏ها موفق نبوده‌‏اید تا بتوانید نقاط ضعف را برطرف کنید و آنها را به پیشرفت تبدیل کنید. این بازخورد گرفتن و بررسی باعث می‌‏شود که ضعف‌‏های برنامه‌‏تان زودتر مشخص شود.

 12-ایمان به برنامه ریزی:
باور و ایمان شما به برنامه ریزی درست خود و شک نکردن به آن، در رسیدن به اهداف حائز اهمیت می‌‏باشد. بنابر این اگر اصل مفید بودن برنامه را باور داشته باشید ، قدرت تحمل سختی در شما افزایش می‌‏یابد و تا آخرمی‌‏توانید ادامه دهید.

باید توجه داشت، آنچه که مهم است کمیت و تعیین ساعات درس خواندن نیست، بلکه کیفیت و لذت توام با مطالعه دروس است که مهم می‌‏باشد. زیاد خواندن وساعات بیشتری را در اتاق مطالعه ماندن باعث موفقیت نمی‌‏شود، بلکه خوب خواندن و توجه به کیفیت مطالعه عامل اصلی موفقیت است.
</string>
    <string name="titel10">
         1. برنامه ریزی نکردن:
برخی فکر می‌کنند که برنامه‌ریزی کار افراد غیرحرفه‌ای است و خودشان بدون برنامه‌ریزی آزادی عمل بیشتری دارند و بهتر رفتار می‌کنند. در حالی که این طرز فکر کاملا اشتباه است. بدون برنامه ریزی و داشتن لیست کارهایی که باید انجام دهیم، بخش زیادی از آنها را فراموش می‌کنیم. همچنین برنامه ریزی کمک می‌کند تا کارها را اولویت بندی کنیم و زودتر آنها را به نتیجه برسانیم و در پایان روز به جای انباشت کارهای انجام نشده، بابت کارهایی که به درستی انجام داده‌ایم از خودمان احساس رضایت داشته باشیم.
 2. یادداشت برداری نکردن:
این مورد مکمل گزینه اول یعنی برنامه ریزی است و نشان دهنده این است که برنامه ریزی به تنهایی کافی نیست. اگر می‌خواهیم از هدر رفتن زمان جلوگیری کنیم و از هر لحظه برای رسیدن به اهدافمان استفاده کنیم باید در کنار برنامه ریزی ، هر کار کوچکی که انجام می‌دهیم را بنویسیم.
هر کاری که در طول روز انجام می‌دهیم مثل غذا خوردن، قدم زدن، تماس با یک مشتری و حتی صحبت با همکارمان همه را به جزئیات بنویسیم. دارن هاردی در میکروکتاب اثرمرکب به یادداشت برداری اشاره می‌کند و می‌گوید که ساده‌ترین راه برای شروع یک تغییر نوشتن تمام جزئیات است. وقتی یک ماه کامل این کار را انجام دهیم در پایان ماه و با مرور آن متوجه می‌شویم چه زمان‌های زیادی بودند که بدون اینکه متوجه آن باشیم صرف کار بیهوده‌ای کردیم و می‌توانیم میزان هدر رفتن زمان را محاسبه و آن را کم کنیم.

 3. به تعویق انداختن کارها:
به تعویق انداختن کارها گاهی کاملا طبیعی است. برای همه ما پیش آمده است که به هر دلیلی مجبور بودیم انجام کاری را به زمان دیگری موکول کنیم. اما اگر این کار را بیش از حد تکرار کنیم و تبدیل به عادتمان بشود، آن زمان است که ضررهای آن را در زندگی‌ حس خواهیم کرد. به تعویق انداختن کارها همان هدر رفتن زمان است. چون کاری را که باید در زمان مشخص انجام می‌دادیم، کنار گذاشته‌ایم و از زمان‌مان به خوبی استفاده نکرده‌ایم و از آنجا که در حال تکرار این عادت هستیم در پایان روز ، کلی کارهای انجام نشده و انباشته داریم و هم زمانی که به بطالت گذشته است.
برای اینکه از دسته این افراد نباشیم باید عادت کنیم که هر کاری را در برنامه ریزی‌مان مشخص کرده‌ایم، چه دلچسب باشد چه نه انجام دهیم. شاید در چند روز اول سخت باشد اما بعد از مدتی تبدیل به عادت و روتین زندگی می‌شود و علاوه بر اینکه کارهایمان را به نتیجه رسانده‌ایم احساس خوبی هم نسبت به خودمان خواهیم داشت.
4. نداشتن روش کاری مشخص:
هدر رفتن زمان می‌تواند یکی از نتایج نداشتن روش کاری مشخص باشد. در واقع منظور از روش، عادت مثبتی است که انگیزه ادامه به شما می‌دهد. مثلا صرف ناهار با همکارانتان، یا خوردن میوه بعد از ناهار یا حتی ورزش و مراقبه بعد از کار. این روش‌ها می‌توانند تبدیل به عادت‌های ما شوند و با انجام آنها برای ادامه فعالیت‌های روزانمان انرژی بیشتری کسب کنیم.
5. نداشتن زمان استراحت:
شاید با خودتان فکر کنید که برای جلوگیری از هدر رفتن زمان باید دائم کار کرد و استراحت نداشت. اما قرار است چطور به هدفمان برسیم؟ وقتی از نظر روحی و جسمی خسته باشیم ، از رسیدن به اهدافمان هیچ لذتی نمی‌یریم. اوقات فراغت و استراحت کمک می‌کنند تا بدن ریکاوری شده و با انرژی مضاعف به سمت هدف حرکت کنیم.
یادمان باشد که برای اوقات فراغتمان هم باید برنامه ریزی داشته باشیم و متوجه این باشیم که به مسیر رسیدن به اهدافمان لطمه‌ای وارد نشود و از آنها دور نمانیم.

6. نداشتن هدف:
این خود ما هستیم که تصمیم می‌گیریم اتفاقات روزانه به نفع ما باشند یا به ضرر ما و این موضوع را هدف مشخص می‌کند. اولین و مهمترین گام در موفقیت داشتن هدف است. هدف باید شامل بخش‌های جزیی هم باشد. مثلا هدف شما قبولی در کنکور ارشد است، برای رسیدن به این هدف باید هدف‌های کوچکتری هم مشخص کنید ، مثلا هر ماه باید در آزمون‌های آزمایشی شرکت کنید و نتایج حداقلی برای خود تعیین کنید ، یا هر روز هدف تعیین کنید که باید روزی ۸ ساعت درس بخوانید.
هدف‌های کوچک بیشترین تاثیر را در رسیدن به اهداف بزرگ دارند علاوه بر اینکه انجام آنها انرژی زیادی برای ادامه راه می‌دهد.
7.  بلد نبودن اولویت بندی
اولویت بندی کارها یک مهارت مهم در رسیدن به موفقیت است. در واقع ما با این کار مانع هدر رفتن زمان می‌شویم و استفاده کاملا مفیدی از آن می‌کنیم. اولویت بندی به ما کمک می‌کند تا به جای تمرکز روی کارهای کوچک ، وقتمان را برای کارهای با ارزش صرف کنیم. باید در مورد تمام تصمیم‌های زندگی از اولویت بندی استفاده کنیم تا بتوانیم به بهترین شکل رفتار کنیم.
8. انجام همزمان چند کار:
برخی فکر می‌کنند که اگر چند کار را همزمان انجام دهند هم از هدر رفتن زمان جلوگیری می‌کنند و هم باهوش‌تر به نظر می‌رسند، در حالی که تحقیقات ثابت کرده است وقتی شما چند کار را با هم انجام می‌دهید نمی‌توانید به خوبی بر روی همه آنها تمرکز داشته باشید و در بهترین حالت آنها را در سطح متوسط به پایان می‌رسانید در حالی که زمان و انرژی بیشتری هم از شما گرفته می‌شود.
 9. تماشای دائم صفحه نمایش:
زندگی در عصر دیجیتال این شرایط را به وجود آورده که بیشتر کارها از طریق کامپیوترها و وسایل الکترونیکی انجام شود و ما دائم با آن سروکار داشته باشیم. اما اگر صبح تا عصر مجبوریم به صفحه مانیتور چشم بدوزیم و کار کنیم ، باید در زمان‌های استراحت یا ناهارمان به چشم‌ها استراحت دهیم. در حالی که اکثر ما زمان استراحت یا در شبکه‌های اجتماعی هستیم یا در خانه به صفحه تلویزیون خیره‌ایم.
تماشای زیاد صفحه نمایش ذهن را خسته می‌کند و در نتیجه برای انجام هر کار ساده‌ای زمان زیادی طول می‌کشد. بهتر است برای زمان‌های استراحت عادت‌های بهتری را جایگزین کنیم، مثلا کتاب بخوانیم یا قدم بزنیم.
10. عجله در انجام کارها:
هدر رفتن زمان همیشه به معنی زمان بر بودن انجام کارها نیست. گاهی فکر می‌کنیم که اگر کاری را با سرعت انجام دهیم از هدر رفتن زمان جلوگیری کرده‌ایم. در حالی که همیشه عجله خوب نیست. عجله در انجام کاری به معنی از دست دادن تمرکز و دقت کافی در آن است. در نتیجه ممکن است اشتباهات زیادی در آن به وجود بیاید که زمان انجام آن را چندیدن برابر کند.
جلوگیری از هدر رفتن زمان و مدیریت آن مهارتی است که حتما باید آن را به دست آوریم اما از روش‌های درست تا موجب بیشتر شدن کارهایمان نشود.

</string>

    <string name="titel11">
        بوریس فردریک اسکینر با آزمایش‌هایی علمی نشان داد «هرگاه به یک رفتار بلافاصله و به صورت آنی پاداشی داده شود آن رفتار تکرار خواهد شد.» لذا هر بار که شما به معنای لغتی پرسیده‌شده، صحیح جواب دهید، احساس رضایتی که بلافاصله ایجاد می‌شود شما را به ادامهٔ این کار تشویق می‌کند، تمرکز شما را بر کار افزایش می‌دهد و شما را به موضوع علاقه‌مند می‌کند. این‌ها همان عوامل ارتقای بازده یادگیری‌اند.
ابینگ هاووس نشان داد ۲۰ دقیقه پس از حفظ کردن تعدادی واج‌های بی‌معنا ۸۰٪ آن‌ها فراموش می‌شوند و بقیه هرگز فراموش نمی‌شوند. ضمناً سرعت فراموشی ابتدا سریع است و به مرور کند می‌شود و وقتی ۲۰٪ مطالب در خاطر ماند صفر می‌شود. ضمن این که مرور مطالب قبلاً حفظ‌شده باعث کاهش این سرعت به نصف و حتی بهتر از آن (در صورت خوب حفظ کردن) می‌گردد.
جعبه لایتنر
جعبهٔ لایتنر جعبه‌ای ۶ در ۳۰ سانتیمتری ست که ۵ خانه دارد که اندازهٔ هر یک از آن‌ها بر اساس منحنی فراموشی دو برابر قبلی‌ست، به صورتی که خانهٔ شمارهٔ یک، ۱ واحد، خانهٔ شمارهٔ دو، ۲ واحد، خانهٔ شمارهٔ سه، ۴ واحد، خانهٔ شمارهٔ چهار، ۸ واحد و خانهٔ شمارهٔ پنج، ۱۶واحد است. می‌توانید آن را بسازید، یا خریداری کنید.
هر خانهٔ اصلی با تعدادی «واسط» یا «جداکننده» به قسمت‌های کوچک‌تری تقسیم می‌شود. پس خانهٔ دوم، سوم، چهارم و پنجم، باید به ترتیب به دو، چهار، هشت و شانزده قسمت تقسیم شوند. برای تهیهٔ آن‌ها از مقواهای کلفت رنگی تیره و زیبا به ابعاد ۵٫۵ در ۸ سانتیمتر استفاده کنید، تا بادوام و تمیز بمانند. استفاده از جعبهٔ لایتنر سی‌خانه‌ای با دیواره‌های اصلی بلندتر توصیه می‌شود.
فلش‌کارت‌ها برگه‌های کوچکی اند که در یک طرف آن‌ها سؤال (لغت) و در طرف دیگرشان جواب (معنی لغت) نوشته می‌شوند. برای تهیهٔ آن‌ها با تا کردن کاغذ A4 به دو قسمت، می‌توانید کاغذ A۵ سپس A6 و در نهایت A7 به دست آورید که برای این کار مناسب‌اند. انتخاب دیگر خرید آن‌هاست.
 روش کار جعبه لایتنر در مطالب بعدی گفته میشود.


</string>

    <string name="titel12">
روش آغاز کار:
نکته: به قسمت آخر هر خانهٔ اصلی قسمت اصلی می‌گوییم و به سایر قسمت‌ها قسمت فرعی
روز اول:
در یک طرف کارت‌ها سؤال (لغت) و در طرف دیگرشان جواب (معنی لغت) را بنویسید.
سؤال و جواب‌ها را آن قدر مرور کنید تا حفظ شوید.
تمامی کارت‌ها را در خانهٔ اوّل (بخش ۱) قرار دهید.
روز دوم:
همهٔ سؤال‌های خانهٔ اول را یک‌به‌یک مرور کرده و پاسخ دهید.
کارت سؤالی را که صحیح پاسخ گفتید به خانهٔ فرعی قسمت دوم ببرید.
کارت سؤالی را که نادرست پاسخ گفتید به خانهٔ اصلی اول برگردانید.
روز سوم:
از خانهٔ دوم قسمت اول شروع کنید. همهٔ کارت‌ها را بدون مرور یک قسمت جلو ببرید. زیرا زمان مرور آنها فرداست، نه امروز.
در مورد خانهٔ اول مانند روز قبل عمل کنید.
روز چهارم:
از آخرین قسمت خانهٔ دوم شروع کنید: سوال‌های روی کارت‌ها را بخوانید. اگر بلدید کارت را به خانهٔ بعد منتقل کنید؛ و گرنه آن را از جعبهٔ لایتنر خارج کنید! زیرا برای حفظ شدن بلند مدّت باید کارت یک بار به طور کامل همهٔ خانه‌ها را با موفّقیت طی کند. بدون این که در میان راه با شکست مواجه شود. به همین دلیل بهتر است همواره با تعداد کارت نسبتاً کم و وقت و علاقهٔ کافی حفظ کنید.
حال به سراغ قسمت قبلی رفته و همهٔ کارت‌ها را یک خانه بدون مرور به جلو ببرید.
اکنون نوبت خانهٔ اوّل است. طبق معمول عمل کنید.
در نهایت همهٔ کارت‌هایی را که در اثر فراموشی از جعبه خارج شده‌اند به جعبه بازگردانید.
روش کلی کار:
هر روز از آخرین قسمت شروع کنید.
اگر قسمت فرعی ست، برگه‌های آن قسمت را به قسمت بعد منتقل کنید.
اگر قسمت اصلی ست، برگه‌های آن قسمت را بردارید و از خود بپرسید. آن‌هایی را که بلدید به قسمت بعد منتقل کنید. آن‌هایی را که بلد نیستید از جعبه خارج کنید.
اگر این آخرین قسمت است و قسمتی بعد از آن نیست، آفرین! زیرا شما موفّق شده‌اید این لغت‌ها را به خاطر بسپارید.
حال به سراغ قسمت قبل از آن بروید و همین کارها را برایش انجام دهید.
آنقدر ادامه دهید تا به قسمت اوّل برسید.
پس از پایان جابجا کردن همهٔ قسمت‌های فرعی و مرور همهٔ قسمت‌های اصلی (که حدّاکثر ۵ تا در یک روز اند، لغت‌هایی را که از جعبه خارج شده‌اند با تکرار و کاربرد و روش‌های دیگر به خوبی حفظ کنید و به خانهٔ اول بیفزایید.
حال اگر مایلید برگه‌های جدیدی را که نوشته‌اید وارد جعبه کنید، آنها را هم حفظ کرده و به خانهٔ اول بیفزایید.

|توجه|: نگران خارج شدن کارت‌ها از جعبه نباشید. بلکه خوشحال باشید که به این ترتیب لغت‌هایی را که بلد نیستید بیشتر مرور خواهید کرد و لغت‌هایی را که بلدید کمتر. ضمن این که این بار از پس آنها بر می‌آیید.

           |توجه|: اگر موفق شدید، یک خانه جلو بروید؛ اما اگر بلد نبودید به خانهٔ اول برگردید. این شکست نیست تمرکز بر نقاط ضعف است.


</string>
    <string name="titel13">بهترین حال و زمان برای مرور کردن چه وقتی از روز است؟
بهترین زمان برای مرور کردن در طول روز شب‌ها قبل از خواب و یا صبح‌ها پس از بیدار شدن است

چون در این زمان‌ها مغز فرآیند یادگیری را متوقف کرده و بیشتر به طبقه بندی مطالب می‌پردازد.

زمان‌هایی که بی خواب هستید یا خواب آلود و یا سطح هوشیاری کمی‌دارید هیچگاه مطلبی را مرور نکنید.

فرآیند مرور بسیار با اهمیت و ارزشمند است چون مرور مانند آبیاری نهال نوپا است.

اگر شما درختی را بکارید و رهایش کنید قطعا پس از چند وقت خشک می‌شود.

این درخت نیاز به آبیاری و رسیدگی دارد تا ثمر دهد.

 
</string>
    <string name="titel14">
اغلب پدرها و مادرها همین که می‌بینند فرزندشان مشغول درس خواندن است خیالشان آسوده شده و بی‌اهمیت از کنار این قضیه می‌گذرند. همین بی‌توجهی در درازمدت عواقبی به صورت عادتی غلط در آنان خواهد گذاشت.

دکتر علیرضا لشکری متخصص ارتوپد در این زمینه می‌گوید: بازهم باید تأکید کرد بهترین شرایط فیزیکی برای مطالعه استفاده از میز و یا صندلی مناسب است. زانوها باید در موقعیت ۹۰ درجه قرار بگیرد و ستون فقرات بر زانوها عمود باشد. همچنین ستون فقرات و سطح پشت باید کاملاً به صندلی بچسبد. میز و صندلی باید به نحوی تنظیم شود که آرنج‌ها روی میز قرار داشته باشند و در مواقعی که از میز و یا صندلی استفاده نمی‌شود، بدن را در موقعیت صاف قرار داده به طوری که مهره‌های گردن و ستون فقرات تحت فشار نباشند.

دکتر لشکری همچنین می‌افزاید: افرادی که از رایانه استفاده می‌کنند باید صفحه نمایش در مقابل صورت‌شان قرار گرفته و وضعیت بدن ۳۰ درجه و مسلط به رایانه باشد. بد نشستن موقع کار نیز به ستون فقرات آسیب می‌رساند.
دکتر سیدرضا صفی، متخصص ارتوپدی نیز در این باره می‌گوید: «هنگام استفاده از رایانه، سر باید موازی با چشم‌ها باشد نه فرد زیاد چشمش را بالا و نه زیاد پائین بگیرد و سر هنگام نگاه کردن به نمایشگر کامپیوتر نباید بچرخد چون در این حالت یک سری عضلات انقباض پیدا کرده و در طولانی‌مدت مبتلا به اسپاسم می‌شود و برخی عضلات نیز در اثر کشش احساس درد را در فرد به وجود می‌آورند. در هر صورت هنگام خواندن مطلب چه از روی مانیتور یا کتاب صفحه باید مقابل چشمان ما بوده بطوری که گردن زیاد خم نشود.

در گذشته برای خواندن کتاب از رحل استفاده می‌کردند. تا کتاب در زاویه ۴۵ درجه‌ای از زمین قرار گرفته و روبه‌روی چشمان بوده و گردن زیاد خم نشود. بنابراین توصیه بر این است که هنگام مطالعه کتاب را در زاویه ۴۵ درجه از میز قرار داده تا گردن در حالت ریلکس باشد. حتی وقتی کتاب بزرگ بود چرخش گردن زیاد جایز نیست.»

دکتر صفی، درباره وضعیت بدن هنگام مطالعه روی صندلی می‌گوید: «صندلی نباید خیلی سفت و یا خیلی نرم باشد باید صندلی طوری تنظیم شده که روبه‌روی میز قرار گرفته و ارتفاع آن نیز درحدی باشد که پاها روی زمین قرار گیرد و آویزان نباشد.» از این نظر دکتر صفی صندلی‌های چرخدار و متحرک را بهترین وسیله برای مطالعه دانسته و می‌گوید: «این صندلی‌ها چون قابلیت جابه‌جایی و تنظیم شدن دارد برای مطالعه مناسب است ،زیرا با این وسیله فرد نیازی به تغییر وضعیت بدنی نداشته و با چرخش صندلی می‌تواند وضعیت کتاب و مانیتور را تنظیم کند.

اما در کل نشستن طولانی روی صندلی چندان برای فرد مناسب نیست زیرا انسان برای نشستن طولانی‌مدت آفریده نشده و باید به تحرک بپردازد بدن هیچ وضعیتی را به مدت طولانی نمی‌تواند تحمل کند.» در حالت خوابیده یا نشسته فرق نمی‌کند و بدن می‌بایست همواره تغییر وضعیت داده تا دچار خمودگی نشود. این تغییر وضعیت به عواملی چون بزرگی و کوچکی جثه، بلندی و کوتاهی قد و چاقی یا لاغری اندام‌ها بستگی دارد.

افرادی که چاق هستند اگر مدت زمان طولانی‌تری سر را خم کنند گردن آنها تحمل کمتری برای وزن آن داشته و زود به زود نیاز به تغییر موقعیت دارند اما افرادی که لاغرتر هستند چندان نیازمند تغییر موقعیت سر نیستند.» این استاد دانشگاه همچنین در مورد زمان استراحت پس از مطالعه می‌گوید: «هر فرد پس از هر دوره نشستن بنابر وضعیت بدنی و احساس خستگی باید هر از چندگاهی از جای خود برخاسته و حرکات ورزشی انجام دهد. به همین دلیل است که مدارس دوره یک ساعت و ۳۰ دقیقه‌ای برای کلاس‌ها در نظر گرفته و ۱۵ دقیقه را به ساعات تفریح آنها اختصاص می‌دهند تا در این هنگام آنها مدتی از جای خود برخاسته و فعالیت بدنی داشته باشند بنابر این در هر دوره مطالعه دوران استراحت لازم است.»

اوقات امتحانات فقط زمان خواندن کتب نیست در رشته‌های فنی و علوم زیستی برای حل مسائل ریاضی، فیزیک، شیمی و... دانش‌آموزان و دانشجویان نیازمند نوشتن و کار زیاد با خودکار هستند. از این رو دکتر صفی توصیه می‌کند: «دانش‌آموزان یا دانشجویان برای نوشتن از روان‌نویس یا خودکارهایی استفاده کنند که به عضلات و مفاصل دست آنها زیاد فشار وارد نکرده و آنها را با اسپاسم عضلات روبه‌رو نکند. از این رو بهتر است آنان هنگام نوشتن مطالب خودکار را زیاد روی کاغذ فشار ندهند.»
</string>
    <string name="titel15">
روش زیر شما را کمک می‌کند تا مطالب خواندنی خود را خوب یاد بگیرید و به خاطر بسپارید.

شرط موفقیت تکرار و مرور است.
مراحل مطرح شده، با ذکر یک مثال درسی از کتاب جغرافیای سال اول راهنمایی به نام «فلات های آسیا» برای شما آورده شده است.
    

مرحله 1) نگاه کلی به مطالب، تیتر‌هاو عناوین

با یک نگاه اجمالی به کل متن، درک کلی نسبت به موضوع پیدا کنید ودریابید که:

1- مطالب درسی در مورد چه موضوعی است؟

2- تیترهای مهم کدام ‌هاهستند؟

3- چند صفحه است؟...

دراین مثال: در مورد فلات صحبت می‌شود، 2 صفحه است و تیترهای مهم آن عبارتنداز:

(فلات آسیا، تعریف فلات، فلات ایران)

مرحله 2) تیتر‌هارا در ذهن خود به صورت سؤال درآورید و به دنبال پاسخ باشید.

تیترهای متن را به صورت سوال درآورده و با هدف دستیابی به پاسخ آن­ها، برای مرحله بعد آماده شوید.

در این مثال: فلات های آسیا کدامند؟ فلات چیست؟

مرحله 3) مطالعه دقیق و موشکافانه مطالب

در این مرحله شروع کنید به خواندن مطالب اما خیلی دقیق و با جزییات کامل. در این مرحله متوجه می‌شوید که متن درس چه اطلاعاتی به شما می‌دهد. (از هیچ مطلبی نخوانده، رد نشوید).

مرحله 4) توجه به نمودارها، جداول و اشکال

اگردر متن درس، از نقشه، جدول یا شکل استفاده شده است آن ‌هارا به دقت مطالعه کرده و ارتباط آن را با موضوع

درسی بیابید و به ذهنتان بسپارید.

در این مثال: به نقشه ارائه شده درباره فلات توجه کرده و فلات ‌هارا روی نقشه پیدا کنید.

شکل قله اورست را مشاهده کرده و مکان جغرافیایی آن را روی نقشه پیدا کنید.

مرحله 5) آیا امکان تجسم مطالب یا تصویر سازی ذهنی وجود دارد؟

اگر امکان تجسم و تصویرسازی مطالب در ذهن وجود داشت تمام وقایع و رویدادهایی را که در هنگام مطالعه با آن­‌هامواجه شدید در ذهن خود تجسم کنید یا خود را در آن موقعیت قرار دهید.

در غیر این صورت می­توانید مطالب مورد مطالعه را به دانسته های قبلی خود ربط دهید. این اطلاعات می‌تواند مربوط به درس­های قبلی یا آموخته های قبلی مشابه با مطلب جدید باشد.

این ارتباط دهی منجر به ماندگاری مطالب در ذهن و یادسپاری آسان می‌شود.

در این مثال: موقعیت جغرافیایی فلات ‌هارا در نقشه  از غرب به شرق در ذهن خود تجسم کنید و آن ‌هارا به خاطر بسپارید. همچنین می‌توانید با کشیدن یک نقشه آن مکان ‌هارا مشخص کنید.

اگر می‌توانید این درس را به دانسته هایتان از فلات، در درس «ایران از سرزمین های بلند جهان است» درس 2 جغرافیا، ربط دهید.

مرحله 6) دسته بندی نکات مهم، کلیدی و تهیه خلاصه ای از آنها

از مطالب خوانده شده خلاصه ای تهیه و در خلاصه نویسی خود نکات اصلی و فرعی متن را از هم جدا کرده و به صورت نکته کلیدی با زبان خود یادداشت کنید.

سعی کنید در صورت امکان خلاصه ‌هامختصر و همراه با شکل و نمودار باشد.
در این مثال:2 نمونه خلاصه از فلات های آسیا آورده شده است:

ودرتعریف فلات « فلات به سرزمین های بلند ووسیع گفته می شود که از اطراف به سرزمین های کم ارتفاع وپست منتهی می شود» شکل زیر در به خاطرسپاری این تعریف به شما کمک می کند.

مرحله 7) یک بار مطالب را به صورت روان برای خود بیان کنید و از متن کتاب تعدادی سوال آماده کنید و به آن ‌هاپاسخ دهید. از تمرین های کتاب می‌توانید در این مورد استفاده کنید.

مرحله 8) برای اینکه مطلبی را به خوبی به خاطر بسپارید تصور کنید می‌خواهید آن را به کسی درس بدهید، زمانی‌که درس را توضیح می‌دهید، می‌فهمید چه قدر در یادگیری موفق بودید و درکدام قسمت ‌ها ضعف دارید و نمی‌توانید خوب توضیح دهید.

مرحله 9) مرور خلاصه ‌هاو نکات کلیدی

شرط ماندگاری مطالب در ذهن، مرور آن ‌هابه صورت مداوم است.

بهترین زمان مروربه ترتیب یک روز، یک هفته و یک ماه پس از اولین مطالعه است.

مرحله 10) پایان
</string>
    <string name="titel16">
    «اللّٰهُمَّ أَخْرِجْنِي مِنْ ظُلُماتِ الْوَهْمِ ، وَأَكرِمْنِي بِنُورِ الْفَهْمِ . اللّٰهُمَّ افْتَحْ عَلَيْنا أَبْوابَ رَحْمَتِكَ ، وَانْشُرْ عَلَيْنا خَزائِنَ عُلُومِكَ ، بِرَحْمَتِكَ يَا أَرْحَمَ الرَّاحِمِينَ.»
«خدایا، مرا بیرون آور از تاریکی‌های وهم و به نور فهم گرامی‌ام بدار، خدایا درهای رحمتت را به روی ما بگشا و خزانه‌های علومت را بر ما باز کن، به مهربانی‌ات ای مهربان‌ترین مهربانان.»
</string>
    <string name="title_activity_settings">Settings</string>

    <!-- Preference Titles -->
    <string name="messages_header">Messages</string>
    <string name="sync_header">Sync</string>

    <!-- Messages Preferences -->
    <string name="signature_title">Your signature</string>
    <string name="reply_title">Default reply action</string>

    <!-- Sync Preferences -->
    <string name="sync_title">Sync email periodically</string>
    <string name="attachment_title">Download incoming attachments</string>
    <string name="attachment_summary_on">Automatically download attachments for incoming emails
    </string>
    <string name="attachment_summary_off">Only download attachments when manually requested</string>

</resources>
